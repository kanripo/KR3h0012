# -*- mode: mandoku-view -*-
#+TITLE: 畫山水賦
#+DATE: 2019-03-29 21:14:35.733060
#+PROPERTY: ID KR3h0012
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR3h0012_WYG_000-1a>¶
　　欽定四庫全書　　　　　子部八¶
¶
　　畫山水賦　　　　　　　藝術類一(書畫之屬)¶
¶
　　提要¶
¶
　　(臣)等謹案畫山水賦一巻附筆法記一卷(浙江¶
鮑士恭家藏本)舊本題唐荆浩撰案劉道醇五代名¶
畫補遺曰荆浩字浩然河南沁水人五季多¶
故隠于太行之洪谷自號洪谷子著山水訣¶
一卷湯垕畫鑒亦曰荆浩山水為唐末之冠¶
<pb:KR3h0012_WYG_000-1b>¶
作山水訣為范寛輩之祖則此書本名山水¶
訣此本載詹景鳯王氏畫苑補益中獨題曰¶
畫山水賦考荀卿以後賦體數更而自漢及¶
唐未有無韻之格此篇雖用駢詞而中間或¶
數句有韻數句無韻仍如散體強題曰賦未¶
見其然又以浩為豫章人題曰豫章先生益¶
誕妄無稽矣别有筆法記一卷載王氏畫苑¶
中標題之下註曰一名畫山水録案唐書藝¶
<pb:KR3h0012_WYG_000-2a>¶
文志載荆浩筆法記一卷陳振孫書録解題¶
則作山水受筆法一卷沁水荆浩浩然撰今¶
撿記中稱石鼓岩前遇一叟講授筆法則陳¶
氏所記乃其本名唐志所載乃省文呼之王¶
氏畫苑所註又後人改名也二書文皆拙澁¶
中間忽作雅詞忽叅鄙語似藝術家稍知字¶
義而不知文格者依託為之非其本書以相¶
傳既久其論亦頗有可采者姑録存之備畫¶
<pb:KR3h0012_WYG_000-2b>¶
家一説云爾乾隆四十六年四月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官　(臣)　陸　費　墀¶
¶
¶
¶
¶
¶
¶
<pb:KR3h0012_WYG_000-3a>¶
　　欽定四庫全書¶
¶
　　畫山水賦¶
¶
　　宋　荆浩　撰¶
¶
　　山水賦¶
¶
　　凡畫山水意在筆先丈山尺樹寸馬豆人此其格也逺¶
人無目逺樹無枝逺山無皴高與雲齊逺水無波隠隠¶
似眉此其式也山腰雲塞石壁泉塞樓臺樹塞道路人¶
塞石看三面路看兩蹊樹觀頂𩕳水看岸基此其法也¶
<pb:KR3h0012_WYG_000-3b>¶
凡畫山水尖峭者峰平夷者嶺峭壁者崖有宂者岫懸¶
石者岩形圓者巒路通者川兩山夾路者壑兩山夾水¶
者澗注水者溪泉通者谷路下小土山者坡極目而平¶
者坂若能辨别此類則粗知山水之彷彿也觀者先看¶
氣象後辨清濁分賔主之朝揖列羣峰之威儀多則亂¶
少則慢不多不少要分逺近逺山不得連近山逺水不¶
得連近水山腰回抱寺觀可安斷岸亂堤小橋可置有¶
路處人行無路處林木岸斷處古渡山斷處荒村水濶¶
<pb:KR3h0012_WYG_000-4a>¶
處征帆林宻處店舎臨岸古木露根而藤纒臨流石岸¶
嵌空而水痕凡作林木逺者疎平近者高宻有葉者枝¶
柔無葉者枝硬松皮如鱗栢皮纒身生於土者脩長而¶
净直長於石者拳曲而伶仃古木節多而半死寒林扶¶
疎而蕭森春景則霧鎖烟籠樹林隠隠逺水拖藍山色¶
堆青夏景則林木蔽天緑蕪平坂倚雲瀑布行人羽扇¶
近水幽亭秋景則水天一色簌簌疎林雁横烟塞蘆裊¶
沙汀冬景則樹枝雪壓老樵負薪漁舟倚岸水淺沙平¶
<pb:KR3h0012_WYG_000-4b>¶
凍雲黯淡酒帘孤村風雨則不分天地難辨東西行人¶
傘笠漁父蓑衣有風無雨但看樹枝有雨無風枝葉垂¶
下雨霽則雲收天碧山光添翠網曬斜暉曉景則千山¶
欲曙霧靄霏霏朦朧殘月曉色熹㣲暮景則山銜殘日¶
帆卸江湄路人歸急半掩柴扉或烟斜霧横或逺岫雲¶
歸或秋江晩渡或古塜斷碑如此之類須要筆法布置¶
更看臨期山形不得犯重樹頭不得整齊山借樹為衣¶
樹借山為骨樹不可繁要見山之秀麗山不可亂要顯¶
<pb:KR3h0012_WYG_000-5a>¶
樹之精神若留意於此者須心㑹於𤣥㣲¶
¶
¶
¶
¶
¶
¶
¶
<pb:KR3h0012_WYG_000-5b>¶
¶
¶
¶
¶
¶
¶
¶
¶
　　畫山水賦¶
¶
<pb:KR3h0012_WYG_000-6a>¶
　　欽定四庫全書¶
¶
　　筆法記¶
¶
　　宋　荆浩　撰¶
¶
　　太行山有洪谷其間數畆之田吾常耕而食之有日登¶
神鉦山四望廻跡入大岩扉苔徑露水怪石祥烟疾進¶
其處皆古松也中獨圍大者皮老蒼蘚翔鱗乗空蟠虬¶
之勢欲附雲漢成林者爽氣重榮不能者抱節自屈或¶
廻根出土或偃截巨流掛岸盤溪披苔裂石因驚其異¶
<pb:KR3h0012_WYG_000-6b>¶
遍而賞之明日携筆復就寫之凡數萬本方如其真明¶
年春来於石鼓岩間遇一叟因問具以其来所由而答¶
之叟曰子知筆法乎曰叟儀形野人也豈知筆法耶叟¶
曰子豈知吾所懐耶聞而慚駭叟曰少年好學終可成¶
也夫畫有六要一曰氣二曰韻三曰思四曰景五曰筆¶
六曰墨曰畫者華也但貴似得真豈此撓矣叟曰不然¶
畫者畫也度物象而取其真物之華取其華物之實取¶
其實不可執華為實若不知術茍似可也圖真不可及¶
<pb:KR3h0012_WYG_000-7a>¶
也曰何以為似何以為真叟曰似者得其形遺其氣真¶
者氣質俱盛凡氣傳於華遺於象象之死也謝曰故知¶
書畫者名賢之所學也耕生知其非本翫筆取與終無¶
所成慙惠受要定畫不能叟曰嗜慾者生之賊也名賢¶
縱樂琴書圖畫伐去雜慾子既親善但期終始所學勿¶
為進退圖畫之要與子備言氣者心隨筆運取象不忒¶
韻者隠跡立形備儀不俗思者刪撥大要凝想形物景¶
者制度時因搜妙創真筆者雖依法則運轉變通不質¶
<pb:KR3h0012_WYG_000-7b>¶
不形如飛如動墨者髙低暈淡品物淺深文彩自然似¶
非因筆復曰神妙竒巧神者亡有所為任運成象妙者¶
思經天地萬類性情文理合儀品物流筆竒者蕩跡不¶
測與真景或乖異致其理偏得此者亦為有筆無思巧¶
者雕綴小媚假合大經强寫文章增貌氣象此謂實不¶
足而華有餘凡筆有四勢謂筋肉骨氣筆絶而斷謂之¶
筋起伏成實謂之肉生死剛正謂之骨跡畫不敗謂之¶
氣故知墨太質者失其體色㣲者敗正氣筋死者無肉¶
<pb:KR3h0012_WYG_000-8a>¶
跡斷者無筋茍媚者無骨夫病有二一曰無形二曰有¶
形有形病者花木不時屋小人大或樹髙於山橋不登¶
於岸可度形之類是也如此之病不可改圖無形之病¶
氣韻俱冺物象全乖筆墨雖行類同死物以斯格拙不¶
可刪修子既好寫雲林山水須明物象之源夫木之生¶
為受其性松之生也枉而不曲遇如宻如疎匪青匪翠¶
從㣲自直萌心不低勢既獨髙枝低復偃倒掛未墜於¶
地下分層似叠於林間如君子之德風也有畫如飛龍¶
<pb:KR3h0012_WYG_000-8b>¶
蟠虬狂生枝葉者非松之氣韻也栢之生也動而多屈¶
繁而不華捧節有章文轉隨日葉如結線枝似衣麻有¶
畫如蛇如索心虚逆轉亦非也其有楸桐椿櫟榆桞桑¶
槐形質皆異其如逺思即合一一分明也山水之象氣¶
勢相生故尖曰峰平曰頂圓曰巒相連曰嶺有宂曰岫¶
峻壁曰崖崖間崖下曰岩路通山中曰谷不通曰峪峪¶
中有水曰溪山夹水曰澗其上峰巒雖異其下岡嶺相¶
連掩映林泉依稀逺近夫畫山水無此象亦非也有畫¶
<pb:KR3h0012_WYG_000-9a>¶
流水下筆多狂文如斷線無片浪髙低者亦非也夫霧¶
雲烟靄輕重有時勢或因風象皆不定須去其繁章採¶
其大要先能知此是非然後受其筆法曰自古學人孰¶
為備矣叟曰得之者少謝赫品陸探微為勝今已難遇親¶
蹤張僧繇所遺之圖甚虧其理夫隨類賦彩自古有能¶
如水暈墨章興我唐代故張璪員外樹石氣韻俱盛筆¶
墨積㣲真思卓然不貴五彩曠古絶今未之有也麴庭¶
與白雲尊師氣象幽妙俱得其元動用逸常深不可測¶
<pb:KR3h0012_WYG_000-9b>¶
王右丞筆墨宛麗氣韻髙清巧寫象成亦動真思李將¶
軍理深思逺筆跡甚精雖巧而華大虧墨彩項客山人¶
樹石頑澀稜角無蹤用墨獨得𤣥門用筆全無其骨然¶
於放逸不失真元氣象元大剙巧媚吳道子筆勝於象¶
骨氣自髙樹不言圖亦恨無墨陳員外及僧道氛以下¶
粗昇凡格作用無竒筆墨之行甚有形跡今示子之徑¶
不能備詞遂取前寫者異松圖呈之叟曰肉筆無法筋¶
骨皆不相轉異松何之能用我既教子筆法乃齎素數¶
<pb:KR3h0012_WYG_000-10a>¶
幅命對而寫之叟曰爾之手我之心吾聞察其言而知¶
其行子能與我言詠之乎謝曰乃知教化聖賢之職也¶
禄與不禄而不能去善惡之跡感而應之誘進若此敢¶
不恭命因成古松讚曰¶
¶
　　不凋不容惟彼貞松勢髙而險屈節以恭葉張翠盖¶
枝盤赤龍下有蔓草幽隂蒙茸如何得生勢近雲峰¶
仰其擢幹偃舉千重巍巍溪中翠暈烟籠竒枝倒掛¶
徘徊變通下接凡木和而不同以貴詩賦君子之風¶
<pb:KR3h0012_WYG_000-10b>¶
風清匪歇幽音凝空¶
¶
　　叟嗟異乆之曰願子勤之可忘筆墨而得真景吾之所¶
居即石鼓岩間所字即石鼓岩子也曰願從侍之叟曰¶
不必然也遂亟辭而去别日訪之而無蹤後習其筆術¶
嘗重所傳今遂修集以為圖畫之軌轍耳¶
¶
¶
¶
　　筆法記¶
¶
